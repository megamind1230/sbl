#rev1
مش مطلوب منك كتير على فكرة
- أولا كل يوم ذاكر اكتر من مادة ..من 2 إلى 4 مواد حد اقصى
	- لأن عقلك مبيملش لما يعرف إنه فيه تنويع للمواد هيحصل
	- زائد بتكون الحصيلة أفضل في العموم .. من لو كان يوم كامل مخصص لمادة معينة
- وكمان لوجه الله يكون فيه يوم فارغ تماما من المذاكرة في الأسبوع عندك
	- إحنا مش مكن .. إحنا بشر وبنتعب
	- وهتعرف فايدة تانية لليوم دا كمان شوية
- معانا أول ورقة وهي ورقة غالبا محتواها بيكون ثابت كل أسبوع
	- لأنه فيها بنقسم على كل يوم في الأسبوع كام وإيه المواد هنذاكرها في اليوم دا
		- يعني مثال لو عندنا مواد ثانوية عامة علمي علوم مثلا
			- أيوه انا كنت علمي رياضيات بس أيا كان
			- عندنا فيزياء كيمياء أحياء عربي انجليزي فرنساوي جيولوجيا
			- هتلاحظ في الجدول اللي هيتعرض قدامك إني بعتبر اللغة الثانية مادة سهلة فيمكن نخليها في أي يوم مع أي مادة عادي 
			- ثبت ورقة الجدول دي بقا في مكان واضح قدام عينيك
				- ![[00-11-التنظيم#table]]
			- طيب لو هتسأل عن عدد الساعات اللي كل مادة بتاخدها؟
				- فـدي وجهة نظري الشخصية
					- مواد التخصص في حالتنا هنا المواد العلمية .. 3 ساعة
					- مواد اللغات عدا اللغة التانية .. 2 ساعة
					- اللغة الثانية .. 1 ساعة
				- بمعنى أعنف وأكتر يوم هتذاكر فيه هيكون صافي عدد الساعات 6 ساعات .. طيب ضيف عليهم فترات راحة خفيفة دا على إعتبار إنك ماشي بنظام 
				  pomodoro
					- هتكون 8-9 ساعات .. يعني عندك 8 ساعات كاملين باقي اليوم تعمل اللي إنت عايزه .. تخيل .. بس إنت تخلص اللي عليك
			- ولما تيجي تذاكر يبقى تخلي بس كتب المادة اللي إنت بتذاكرها بس هي اللي قدامك .. مش أي حاجة تانية .. علشان دا بيأثر على نفسيتك



- تاني ورقة معانا هتكون للمهام بتاعة الأسبوع ده 
	- ويفضل إنك تمشي بنظام الأهداف الأسبوعية مش اليومية
		- علشان متتعبش نفسك يوميا
		- يعني متلزمش نفسك بزيادة كل يوم تشوف عليك إيه بكره
			- بل يكفيك تعمل كده لمرة وحيدة في الأسبوع وتكون للأسبوع الساري
	- بسبب إن المناهج اللي قبل الجامعة بتكون محددة ومعروف عدد الدروس فيها وحجمها
		- فإنت سهل إنك تحدد لنفسك أهداف محددة بوقت أو بزمن
		    وأحسنلك لو تكون مهام أسبوعية مش يومية زي ما قلنا ..  يعني مثال
			- هخلص اليونيت دي في الانجليزي الأسبوع دا من كتاب كذا
			- هحل أو اشوف حد بيحل الـ 22 صفحة دول في الفرنساوي 
			- هخلص الدرسين دول في الفيزياء وأحل عليهم من كتاب الامتحان مثلا .. الخ
				- يعني لازم تحدد دول
				- المادة والكتاب و فين في الكتاب وعدد الصفحات أو أيا كان الكم .. دا كله يكون مكتوب في السطر بتاع المهمة دي
				- المهم يكون هدف محدد .. في خلال الأسبوع دا كده تشوف هل هتقدر تجيب الهدف ولا لأ
					-  وخليك واقعي متحطش أهداف خيالية .. ولا أهداف كسولة .. ولا أهداف تكون غير محددة بشكل كامل
					- وياه بقا لما تخلص ورقة المهام اللي على أول كل أسبوع دا تكلف بيه ولي أمرك إنه يتابعك .. هيكون أحسن كمان ليك على المدى البعيد 
					- فاكر اليوم الفراغ اللي اتكملنا عليه في الأول دا
						- دا هيكون بمثابة الخطة البديلة بالنسبالك أو يوم للطوارئ اللي لو حصل ومخلصتش اللي عليك في الأسبوع
							- فهيلزمك تستغل اليوم الفراغ دا في إنك تخلص اللي ناقصك
							- يعني عندك 6 أيام مذاكرة ويوم طوارئ
					- طيب تخيل معايا حطيت للأسبوع مهام وبذلت جهدك جدا إنك تخصلهم .. دا حتى يوم الفراغ ذاكرت فيه ....  بس برضو لسه مخلصتش اللي عليك
						- فواضح جدا إنك من الأسبوع دا عرفت قدرتك في المذاكرة عاملة إزاي .. وبالتالي هتخفف في الأسبوع اللي بعده سنة أو حتة بسيطة .. وهكذا 
							- لحد ما توصل لحالة من التوازن .. يعني أصبحت بتحط لنفسك مهام في الأسبوع وبينتهي بيك الحال في حالة من الاتنين دول
								- يا بيخلص الأسبوع معاك في السليم والحمد لله بتاخد يوم الفراغ دا إجازة وراحة
								- يا إما بيخلص عليك الأسبوع بس لسه فاضل كام حتة بسيطة كده تقدر تجيبهم في جزء يوم الفراغ .. وهتكمل باقي اليوم إجازة
								- هي دي الحالة اللي تحاول تحافظ عليها ﻷطول فترة ممكنة
							- دول الحالتين اللي عايزين نوصل لهم في ثانوية عامة .. لأنهم هيخلوك مرتاح نفسيا أكتر عن كتير من زمايلك اللي بيذاكروا كل يوم كل ساعة على مدار الأسبوع
								- لأننا في النظام دا بنقدر إننا بشر وبناخد فترات راحة .. بس في نفس الوقت مبنقصرش في دراستنا
- ملحوظة غريبة شويتين 
	- أنا بفضل جدا إنك تذاكر من كتاب خارجي مش من مذكرة مدرس
	- ﻷن المذكرة بتشرح بالكتير باب أو وحدة بالكتير في الغالب عكس الكتاب الخارجي ومش فيها نفس عدد الأسئلة وفي الغالب مش هتكون مخدومة على النت زي الكتاب الخارجي
- وعلشان منساش بس لازم افكرك تاني .. لو حصللك مرة إنك صحيت في متأخر بس لسه اليوم مخلصش ؟ 
	- بلاش تاخدها ندم وتضيع باقي اليوم عليك .. وتكون إن الخسران مرتين
		- لا بالعكس الحق و لم اللي تقدر عليه في بقية اليوم ده
		- ما لا يدرك كله لا يترك جله
بس
ايوه وانت مفكر ايه يعني


# table

| سبت           | أحد              | اثنين                      | ثلاثاء        | أربعاء           | خميس                       | جمعة      |
| ------------- | ---------------- | -------------------------- | ------------- | ---------------- | -------------------------- | --------- |
| فيزياء - عربي | كيمياء - إنجليزي | أحياء - جيولوجيا - فرنساوي | فيزياء - عربي | كيمياء - إنجليزي | أحياء - جيولوجيا - فرنساوي | فـــــراغ |
