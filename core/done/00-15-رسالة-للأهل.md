#rev1 
- أنا آسف إني هقول البديهيات دي بس بجد مش هتتخيل قد ايه فيه اولياء امور ميعرفوش الكلام دا
- شقر على ابنك كل 3 ساعات شوفه بيعمل ايه
	- مش شرط تتكلم معاه كتير .. يدوبك عامل ايه وامشي 
	- الموضوع ليه بعد نفسي من ناحيتين
	- هيخليه يحس بالرقابة الأبوية .. وبالتالي مش هيحاول يقصر في المذاكرة
	- وليها تأثير نفسي تاني على السعادة وإنه فيه شخص مهتم بيه .. إنه مش منعزل عن العالم بجد
- الجو العام للبيت يكون الهدوء
	- لو فيه زيارات .. ياريت ينقفل عليكم باب .. او تعرفوا الضيف إنه فيه حد بيذاكر ..مش العكس هو اللي يحصل 
- متتوقعش كتير .. من إنسان عودته يشوفك بتستقل بيه .. خلاص إنت طبعت في عقله إنه حقير وممنوش فايدة .. عايز تتوقع منه مجموع بعد دا كله إزاي يعني ؟
- بلاش تقارنه بجد
	- بدل شغل الجلد فيه ..  كان الأحسن إنك من البداية تربيه على إنه يحسن من نفسه .. يعني العيب الأول عليك إنت كولي أمر
	- وبعدين عمر حضرتك فكرت في إنه
		- لازم علشان نقارن ما بين حاجتين او شخصين لازم أغلب العوامل تكون شبه بعض
			- هل الظروف المادية واحدة
			- هل الحالة النفسية واحدة
			- هل التأسيس واحد
			- هل الاهتمام واحد
- مش شرط 3 وجبات / وجبتين في اليوم .. عادي جدا تكون 5 او 6 .. هي هي نفس الكمية بس أقل في كل وجبة
	- والفكرة كمان إنه لو مشغول في حاجة .. سيبه متناديهوش .. بس خلي الأكل قريب منه .. مش قدام عينه .. علشان ميتلهيش بيه
		- هو مش في زنزانة .. بس الفكرة إن الأفكار بتطير بسرعة .. فيمكن تضيع عليه فكرة .. يقعد يسترجها في ساعة حرفيا.. ويمكن ميعرفش
	- متملاش بطنه .. متخليهوش يقوم شبعان جدا من الأكل .. لأن ده لو حصل الواد هيتنح وهيفصل من المذاكرة .. خلاص كل الدم رايح للمعدة علشان يساعد الهضم .. وفين بقا ولا ساعتين على ما يفوق تاني
		-  متخليهوش يحس بالجوع فترات طويلة
		- اللي هو بس كل 3 ساعات وجبة خفيفة وخلاص .. لا هو بطنه اتملت ولا هو فضل جعان .. فاهم
	- دي حتة كده من مستر إبراهيم عادل > فيه حاجات فيها مادة اسمها الكولين ودي مفيدة جدا للذاكرة
		- لب دوار الشمس
		- العدس
		- البيض
		- الفول
		- والطماطم
		- والسمك 
		- الفراخ  ( بس بلاش يكتر من آخر 3 )
- حاول تقلل المهام اللي عليه
	- او تأخرها لمواعيد تحترم جدوله
	- بلاش تزعل منه لو قال لأ .. يمكن هو شايف إنه مضغوط .. لأنه في الغالب اصلا هيحب إنه يقوم ويسيب المذاكرة .. مين في البشر أصلا بيفضل المذاكرة على أي حاجة تانية؟.. بس كونه قال لأ .. دا يوضحلك قد إيه إنه مضغوط


رغم إن الحاجات دي بسيطة .. بس بتفرق .. جدا
وياما كانت بتضيع وقت عليا وعلى ناس كتير 
فياريت حضرتك تاخد بالكلام اللي قولناه
وبس نشوفك في فيديو تاني