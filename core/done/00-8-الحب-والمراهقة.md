
#rev1
طبعا إديتك إيحاء إن إنا بقرأ السكربت من ورق
لكن في الحقيقة انا بقراه من على اللابتوب عادي يعني

نبدأ بقا الحلقة 
واضح.. إنه موضوع الفيديو هيكون شائك 
وبالتالي 
لازم يكون الطابع شيء من الهدوء لأننا عارفين إن الخشونة في الموضوعات دي مش هتفيد مع المشاهدين
# يعني ايه مراهق اصلا

هو مصطلح او كلمة بتعبر عن الشخص من سن 13 لحد 19
اللي هو يعني عندنا في مصر مرحلة اعدادي وثانوي و أول كام سنة جامعة

بدأ المصطلح دا يستعمل بكثافة من بعد الحرب العالمية الثانية نتيجة إنه حصل فيه فارق ثقافي في طريقة الحياة 
ما بين جيل الآباء اللي عاشوا الحرب وإعادة الإعمار وبين الأبناء اللي الى حد ما اتولدوا في شيء من الرخاء اللي ما شافوش الآباء

وبالتالي فوارق الاهتمامات ما بينهم بدأت تزيد
ودا اللي بيسموه 
generation gap
يعني الفارق الثقافي او الفكري بين الأجيال

وهكذا مع الوقت يتعاظم الفارق الفكري دا حتى بين الشباب بل ويتشعب ويظهر شيء تاني اسمه ال 
youth subcultures
بمعنى إن المراهقين انفسهم بدأت تظهر بينهم مجموعات وثقافات اصغر
ودا حسب عوامل كتير 
منها تأثير التكنولوجيا - الأمراض النفسية ودافع حب التميز حتى لو في شيء تافه -المستوى الاجتماعي وحالة الماديات  -مكان العمل -الموسيقى المفضلة -قدر تعامل الأهل مع الأبناء من حيث القلة والكثرة -الرقابة الأهلية والبيئة اللي احتضنت الأبناء وعوامل دينية وغيرها 


فهتلاقي تقسيمات للأجيال زي
boomers , millennials , gen z
وبداخل كل تقسية
sub-cultures
زي الـ
Emos , metalheads, gangsters, yakuza , punks,  feminists, hip-hop rap , البسكلتات
وعندنا في مصر مثلا
بتوع ايجيبت والزمالك البلايند ديت شو - السبرسية - الهاف حجابيز -الانفلونسرز -الميم لوردس- وزياد ظاظا
==ايه؟==

https://youtu.be/NEqvB_H8m6U?si=zVQE2RprCou6kug3&t=395
اللي عايز اقوله من دا كله حاجتين
إن الاجيال مع الوقت بتصبح استهلاكية أكتر ومدللة أكتر وأكتر عرضة للمرض النفسي وأسهل في التأثير عليها والتحكم فيها

رقم اتنين إنه فيه تنوع رهيب في الاهتمامات
بسبب ال 
sub-cultures 
دي
وبالتالي
السوق اوسع في المرحلة العمرية دي

{يعني} 
لاحظ الحتة دي
معايا مرحلة عمرية سهل إني آكل بعقلها حلاوة زائد إنه ليها سوق واسع متنوع من الاحتياجات

مين لاحظ دا كله
بتوع ال marketing 
والإعلام
وبتوع الأفلام والمسلسلات

- ال marketing عايز يكسب منك
-  وبتوع الإعلام عايزين يسيطروا على الـ
ideology بتاعتك
او طريقة تفكيرك
- وبتوع الأفلام والمسلسلات بيغير الواقع علشان يخدموا على الاتنين اللي فوق


فيعني الخلاصة من كل اللي قولناه
كنت عايز اوصللك إنك من أهم إن لم تكن أهم شريحة في المجتمع بتركز عليها الماكينة الإعلامية والتسويقية 
وإنه لابد فيه افلام ومسلسلات اتعملت 
أو لسه هتتعمل هتعزز فكرة ال
sub-cultures 
دي
بحيث تخدم على الناحية بتاعة التسويق وال
ideology

سهلة أهي .. سهلة ؟
==ok==

---
# الجانب المظلم للمصطلح

شوف انا معاك إنه عادي سنتعمل مصطلح المراهقة كتعبير عن مرحلة عمرية تمام ماشي
لاكن إننا نستعلمه 
كمبرر لبعض الذنوب والمرقعة والصياعة بحجة إنك لسه مراهق فدا اللي شيء مش تمام خالص

فمش بعيدة خالص إنك في وسط ما بتشاهد الفيلم او المسلسل
نلاقي شب بيكلم بنات بحجة إنك في سن المراهقة وعايز خبرة
==شغال في تسلا بروح امه==
البنت بتكشف شعرها في ثانوي واعدادي بحجة إنها مراهقة ولسه صغيرة
==wtf is this shit==

وطبعا الهبل ملوش سقف

وعايز الحقك بس قبل ما تفكر إني بأدعي الفضيلة وأقوللك
==السويسي مبتحسبش كده يصحبي==

لا انا ولا إنت آلهة علشان نحكم مين فينا احسن من التاني
كل الفكرة إن اللي عنده نصيحة سليمة بيقولها .. بأسلوب مناسب



# نقاط عن الحب

- سرعة الحب هو شيء من الاضطراب النفسي .. وأحيانا بيدل على خلل في الحياة الأسرية والعائلية
	- كونك إنك بتحب بسرعة أكتر من اللازم ممكن يدل إنك عندك فقر في الحب من أسرتك بتحاول تعوضه في العلاقة دي
- اللي اتكسر ممكن يتصلح .. لكن مبيرجعش زي الأول
	- ليه تعرض نفسك لأكتر من تجربة بين قوسين تجربة حب فاشلة مع بنات كتير
	- فتقوم تكره صنف البنات من سن صغير وتعيش بقية حياتك تفكيرك مسموم من ناحية الجنس الآخر
		- ونفس النظام مع البنات على فكرة
	- وتبدأ تفكر ديما إن الشخص التاني ممكن يخونك او إنه فيه شخص تاني في حياته
	- وهكذا لحد ما نوصل لحالات العنف الأسري والخيانة والطلاق اللي بنشوفها
	- طيب ليه يبني تدخل نفسك في الهبل دا كله
- بعدين فيه ناس كتير بتخلط ما بين مفهوم الإعجاب والحب
	- شوف
	-  كونك إنت تشوف شخص وتعجب بيه غصب عنك بسبب جماله او ذكاءه او أدبه
	- فدا إن شاء الله حاجة ربنا مش بيحاسبك عليها
	- لكن إنك تاخد الموضوع لمرحلة أبعد
	- اللمس - المكالمات - النظرات - الهدايا - القبلات
	- دا اللي مش مسموح بيه قبل الزواج مطلقا
- وبعدين عمرك ما سألت نفسك هو ليه حالات الطلاق والانفصال بتكون اكبر بين الشباب الحبيبة
	- اول سبب ممكن يكون إنهم بالفعل حرقوا كتير من مخزون الحب بدري بدري
		- مهو الحب دا ممكن نشبهه برصيد او مخزون بيتشحن بمزيد من التعامل والتعارف والمعايشة .. بس فـــ...هما بالفعل حرقوا كتير من الطاقة دي
			- فمفيش مزيد كتير يتعرفوا بيه على بعض
			- ولاحظ إننا بشر
				- فمفيش كتير يعني نتحب بيه
				- فمتحرقش ورقتك عند الناس بدري بدري 
			- ونصيحة برضو للناس اللي بتعقد فترة خطوبة بالسنين
				- يسطا خير البر عاجله.. اتحرك
	- وتاني سبب بيخلي العلاقات دي تفشل هيكون الظنون المسمومة اللي اتكلمنا عنها
		- اللي اكتسبتها نتيجة العلاقات الكتير الفاشلة اللي مريت بيها قبل كده
-  حوار الحب والإعجاب في الفترة دي غالبا بيكون لإثبات الذات
	- يعني الشب وكأنه بيقول للمجتمع في خياله أنا كبرت وصرت راجل وبقيت بأتحب
	- والبنت بتفرح لما حد يشبع غريزتها بالاهتمام بيها والسؤال عنها ويعلق على شكل لبسها بإنه حلو
- مرحلة المراهقة مرحلة تغير فكري وجسدي كثيف
	- فيعني وارد جدا إنه بعد سنتين من دلوقت تشوف حالة الحب بتاعة اليوم الحالي
	- على إنها خاطئة - مش مناسبة -
	- فتقول لا مش هو دا الحب اللي انا عايزه
- زائد يكون في علمك برضو إنه مفيش حاجة اسمها صداقة ما بين ولد وبنت بالغين
	- لا العلم بيقول كده
	-  ولا الدراسات الإحصائية بتقول كده
	- لول
	- ولا الدين طبعا

---
# الانشغال بالحب في المراهقة


تعرف إيه اكتر حاجة مؤلمة بقا ؟
هي إن نفس الفترة المضطربة دي
فترة المراهقة اللي بتيجيك فيها افكار الحب والإعجاب
هي هي نفس الفترة اللي مطلوب إنك تحدد مستقبلك الدراسي فيها
bruh
فيعني كون إنك تنشغل عن المذاكرة أو تعليم نفسك بشكل عام
بإلتزامات الحب
في السن الحالي والزمن الحالي
فدا يبرنس تعريف من تعريفات الانتحار
متضيعش مستقبلك علشان حاجة ممكن تعملها في المستقبل بشكل حلال أكتر

# مظلومية تشدد الإسلام في الحب

الفكرة دي ظهرت نتيجة فرق في المنظور بين الإسلام وبين غيره 
- نظارة الغرب شايفة إن المرأة ثورة مش عورة .. تلبس زي ما هي عايزه مكان ما تعوز
	- طبعا لأسباب تسويقية بحتة
	- وإلا فحرفيا الغرب كان محتشم إلى حد ما زمان 
		- ==فيديو النساء الانجليزي اللي قرفانين من اللبس القصير==
- بينما نظارة الإسلام بتشوف المرأة كشخص اقرب ما يكون للملكة
محدش إيا من كان يقدر يقرب منها غير عن طريق اهلها 

فكرة كمان مغلوطة عن الإسلام .. معرفش جت منين
إن المرأة في الاسلام عورة
 عمر الإسلام ما كان يرى إن المرأة عورة بمعنى عورة اللي هي حاجة عيب لازم نخبيها
 
وإنما فقط هو نظام ذكي بيهتم بالعوامل النفسية 

فلما تعرف إن المرأة كائن جميل بطبيعة حاله كده كده
وإن الرجل بطبيعة حاله بينجذب للجمال ده
فأصبحت المرأة بمثابة مفتاح لفتنة على الرجال
فلو الموضوع مش اتحجم في اطار يحفظ للطرفين حقوقهم
زي الزواج العفيف
مش هتلاقي غير نتائج زي الدراسات دي

==حط دراسات هنا عن حظر الحب خارج نطاق الزواج==



يعني مش ربك هو اللي خلقك ومعاه الكاتالوج بتاعك 
ويعلم طبيعة قلبك البشري
ويعلم ايه اللي يصلحك من ايه اللي يفسدك
فبالعقل 
ما تسلم له يا عم




# الحب العفيف في الإسلام
حتة بس مينفعش ننهي الموضع غير لما تكون خدت فكرة عنها ولو بشكل بسيط
وهي 
هو أنا لو حبيب وحدة وعايز اتقدم لها ..  اعمل ايه؟

شوف

هنا بقا ييجي دور الست الوالدة وأخواتك البنات أو ما شابه
شبكة قرايبك من النساء هما اللي بيجمعوا المعلومات دي ليك

الست الوالدة تتعرف على والدة اللي بتبحها
أو أختك تتعرف على اختها البنات أو جيرانها 
ومنها تعرف حالها وصفاتها ومميزاتها وعيوبها
فلو شاء ربك هتروح تدخل البيت من بابه 
ولو لم يشء فالحمد لله معملناش حاجة حرام


أكيد أنا متوقع إن الموضوع مش هيبسط فئة كبيرة من الناس
ولكن هنكرر تاني
هي مسألة وقت 
وهتفهم كلامي


بس ونشوفك في فيديو تاني

---