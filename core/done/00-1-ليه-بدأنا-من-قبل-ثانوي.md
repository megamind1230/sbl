 #rev1
 والله لأسباب كتير منها التالي
- 1مبدأ توزيع الجهد او الألم
	- تخيل إنك المفروض تشيل طن رملة للدور الخامس .. ايوة انت لوحدك محدش هيساعدك .. ودا مشهد تخيلي فقط .. وعندك شهر علشان تخلص
	- هيكون ايه الاسهل
		- انك تنزنق في يومين تهلك فيهم نفسك حرفيا
		- ولا تقسم الموضوع على إنك تشيل كل ساعتين تلاتة.. تشيل عشرة كيلو على اسبوعين .. تكون خلصت الحوار بدون تعب يذكر.. لاحظ دي
			- أولا إنت موصلتش لمرحلة الفشل العضلي اللي تخليك تفصل وتقفش من الحوار
			- ثانيا إنك سيبت وقت للعضلة إنها تقوى وبالتالي هتساعد في الأيام اللي بعدها
			- ثالثا ودي الحتة الأهم إنك ممكن تخلص  ويفضل معاك وقت فاضي من الشهر تعمل فيه اللي انت عايزه
	- اهو نفس الفكرة 
		- الرملة هي الثانوية
		- الشيلة هي جلسات المذاكرة
		- العضلة هي اعتيادك على المذاكرة
		- الشهر هو المدة من النهاردة لحد ما آخر يوم ثانوية عامة
			- طبعا أنا مش بقول ذاكر منهج ثانوية عامة من دلوقت 
- 2مبدأ ال 
  10k hours
	- سمعت من احمد الشقيري وغيره إنك لو قضيت عدد الساعات دي في مهارة فلازم بنهاية التوقيت دا هتكون ماستر أو خبير في المهارة دي
	- واظن يعني البداية اللي بدري كده دي هتكون كفاية إننا نقرب من الرقم دا
- 3مكملات غذائية
	- يسطا إنت بادئ من بدري تتعلم ازاي تذاكر
	- وبالتالي لو ليك مادة واقع فيها .. هتلحق تشوفلها حل .. وتتعلمها وترجع احسن من الأول
- 4اشكتف نفسك
	- شوف
	- مهو دلوقت انت انسان واعي صح
	- هتحتك في وقت فراغك بحاجات وناس هتجذب انباهك
		- يمكن تكون دي في حد ذاتها من اكبر المؤثرات عليك في تحديد الكلية او المسار اللي هتمشيه في حياتك

يمكن هتقول ..طيب هو يعني اللي مبدأش من قبل ثانوية يهتم بالمذاكرة هيكون فاشل يعني
..
أنا مقولتش كدا خالص
بس هيكون واضح جدا فرق العقلية ما بين الاتنين
وفرق كمية راحة البال في الدراسة ما بينهم