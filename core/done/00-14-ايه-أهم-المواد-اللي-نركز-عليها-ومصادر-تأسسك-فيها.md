#rev1

# لغة ثانية
- لو انت في اعدادي .. اسمع يوتيوبرز بيتكلموا اللغة دي .. وبيعملوا فيديوهات بيها
- بالنسبالي كانت فرنساوي
	- frenchpod101
	- learn french with vincent
	- learn french with Alexa Polidoro
	- محمد الغازي
- duolingo
# انجليزي
- zAmericanEnglish 
	- نقطة ومن اول السطر
	- اول مستويين كفاية جدا انك متاخدش درس في ثانوية عامة
	- ودا اللي حصل معايا بالفعل وكنت بذاكر الانجليزي لوحدي
- تابع يوتيوبر بيتكلم انجليزي
- كان على أيامي فيه حزمة على anki
	- كانت رائعة 
	- كلها انجليزي فقط
	- وفيها بتعرض الكلمة .. وجملة ليها .. مع صورة.. وصوت بيقرأ الجملة
	- وأظنها مشهورة جدا يمكن نشوفها مع بعض في فيديو تاني .. هل لسه موجودة ولا ايه الدنيا
- بس كده تأسيس الانجليزي
# عربي
- نحو وصرف
	- كتاب النحو بتاع المرحلة الثانوية (الكتاب الشامل الأصفر دا)
		- فيه المواضيع اللي تركز عليها
	- فرائد لغوية لأحمد حسين
		- خصوصا شرحه للألفية .. مر عليها بسرعة
		- وتابعه عموما في النحو
	- رضا الفاروق
- بلاغة
	- بص أنا مش هقول لك روح اسمع للأستاذ الدكتور محمد موسي
	- بس هقول لك اقرأ كتاب البلاغة الواضحة .. مع الدليل بتاعه
		- واسمع للكتاب شرح على اليوتيوب زي مثلا دا 
			- [البلاغة الواضحة - YouTube](https://www.youtube.com/playlist?list=PLzGDUA_GfltX878_TYEZRapDHhj-BVkfo)
		- لعلمك الكتاب دا بياخده منه أمثلة يحطوها في الكتب الخارجية والامتحانات ..فيعني بمثابة مرجع
		- وهو الصراحة كان سهل وممتع ..ومش كبير
- أدب وحصيلة لغة
	- هنا بقا يبدأ الكلام اللي بجد
	- شوف يا صحبي .. أنا معرفش خلفيتك ايه سواء كنت مسلم او مسيحي
	- بس الحاجات دي فادتني بشكل رهيب في إني اعدي أدب اللغة العربية والحصيلة اللغوية
		- هات أجندة أو كشكول كده علشان الرحلة الممتعة دي هتكتب فيها كتير
		- استعين بالموقع دا هيساعدك تعرف معاني الكلمات من كتب معتمدة
			-   [الباحث العربي (baheth.info)](https://www.baheth.info/)
		- امسك تفسير ميسر للقرآن واتعلم الكلمات اللي تحس إنك مش فاهمها
			-  مثال تفسير السعدي / التفسير الميسر
		- اسمع شرح للمعلقات السبعة مثال
			- كتاب الزوزني
				- وفيه بيذكر كل بيت وتحته في الهامش شرح لكل بيت
				- الكتاب مش ضخم على فكرة
		- اقرأ لأحمد محرم خصوصا .. ثم من في جيله
			- البارودي
			- شوقي
			- حافظ إبراهيم
			- الرافعي
			- مش شرط تقرأ كتير .. لكل واحد قصيدتين بس .. بس إنك تفهم معانيهم وتبحث عن الصعب
		- ديوان المتنبي (كان نفسي اقول لك ديوان الحماسة لأبي تمام .. بس كفاية عليك كده)
			- [كرسي المتنبي (شرح ديوان المتنبي) - YouTube](https://www.youtube.com/playlist?list=PLJ4Wd8bZtUd-BpdqoK-8Ao4UAzp0EBxiC)
			- هتقول بس دا 400 فيديو يسطا .. هقول لك مش طلبت منك تسمعه كله
			- وبعدين شكلك نسيت مبدأ العضلة اللي اتكلمنا عليه .. مع الوقت مش هتحس بالفيديوهات
		- وبالتالي إنت جاهز بأكبر شكل ممكن تتخيله
- بالنسبة لسرعة القراءة فهي بتيجي مع كثرة القراءة .. فمتروحش تسمع فيديوهات عن سرعة القراءة لأن الموضوع مش هيفيد بالشكل دا
# رياضيات
- mo academy || Muhammad Ibrahim
- نفهم ماث
	- كنت براجع معاه قوانين اعدادي 
- وكان عندي اجندة علشان الم فيها كل اللي كنت واقع فيه من السنين اللي فاتت
	- كنت بكتب فيها اهم القوانين والتركات
	- متفكرهاش حوار وليلة كبيرة وصعبة والله مش أنا الوحيد اللي عملت كده .. بل فيه اللي عمل الأعنف من كده على الأقل اسأل أبوك أيامهم كانوا بيذاكروا ازاي
- وكنت ببحث باسم الموضوع واسمع فيديوهات اجنبية عن الموضوع لما كنت أحب أتخيله أكتر أو أشوف الناس بتستعمله في إيه لما مكنش شايف ليه فائدة
---
نكرر تاني 
أنا دا كله مستمعتوش كله
بس لابد كنت خدت فيه وقت وخدت منه فكرة
أما بالنسبة للكتب
فأنا بالفعل قرأتها