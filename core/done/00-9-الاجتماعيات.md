

#rev1
شوف يا غالي
سواء كنت شخص اجتماعي ومهم وكل الناس معارفك
 ولا كنت غير اجتماعي وفحالك
فأنا في الحالتين هقول لك 
ريح العلاقات دي خصوصا في الثانوية
- يعني خف التواصل على أرض الواقع وعلى السوشال ميديا
	- عرف صحابك كده
	- فهمـهم إنك عايز تخدم نفسك خدمة العمر وناوي تعمل حاجة لمستقبلك الفترة دي
		- ولو مش عايز فصباح الفل فأنا مش فاهم إنت مكمل الفيديو دا ليه أصلا
- مفيش مانع خالص إنك تزور قرايبك وياه لو كانوا من كبار السن مثلا هيكون أحسن عند ربنا كمان..  بس بس
  شغل الزيارات اللي بالأسابيع دي
   انساها
   بالتحديد في السنة بتاعة ثانوية عامة
- بتحب تلعب كورة .. ومتعود تحجز مع صحابك؟
  عادي انزل معاهم
   بس يعني مش كل يومين يعني
   مش شغلانة هي
	- خليها كل اسبوع مرة
- إنت وصاحبك اللي متعودين تتصرمحوا لحد آخر الليل يوميا
   قول له لا لو سمحت .. 
   هو لو صاحبك بجد هيتفهم الموقف .. وهيقدرك ومش هيظن فيك ظن شين
   وخليك بس فاكر دي محدش هيزعل بنتيجتك يوم ما تظهر غيرك وأهلك وفقط .. حتى اعز الناس اللي بتظنهم أعز الناس ليك من صحابك مش هيهتموا 
	- ويمكن يفكسوا معاك بعد النتيجة اصلا
	- على فكرة مش الغرض هو العداوة ولا إني عايز أعصي الصحاب على بعض ولكن الفكرة هي إنها مسؤولية وإنك تعود نفسك إزاي متعتمدش على أي حد أيا من كان
	  وإن شخصيتك تكتسب شيء من الصلابة في حالات العزلة اللي زي كده
		- علشان لما تتعرض لها أيام الشد .. متحسش بالضيق ساعتها
			- النفس بتتعلم .. بس إنت عودها
- هل دا يمنعك إنك تساعد زميل ليك لو احتاج منك حاجة؟ .. لا ميمنعش
	- بس لو اتعود على كده ... فدا مش شخص بيتعلم .. دا شخص اعتمادي
- ولعلمك تأثير العزلة دا ليه فوائد
	- هيخلي الاصيل منهم اللي بيحبك يبان ويبدأ يذاكر علشان تكونوا في نفس الكلية
	- وهيخلي الندل فيهم برضو يبان ..فتعرف إنه اصلا عمره ما كان صاحب ليك
وبس نشوفك في فيديو .. تاني